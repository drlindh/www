---
layout: page
title: Mindre projekt
teaser: /images/uploads/utemobel_renovering.jpeg
feature: /images/uploads/utemobel_renovering_feature.jpeg
---
Det pågår nästa alltid något projekt i och runt våra hus. Här finns kort information om både sådant som planeras och sådant som är gjort. 

## Byte av frånluftsfläkt i hus 3 och 4

Nya frånluftsfläktar kommer att installeras under v 25 (15-18 juni). Detta gäller hus 3 och 4. I hus 1 och 6 byttes frånluftsfläktarna 2017.

Enligt underhållsplanen ska frånluftsfläktarna i hus 3 och 4 bytas under 2021. Men det finns skäl att ta itu med detta redan nu i år. Det är också en fördel om sommaren blir varm.

## Tvättstugor

Det kommer under sommar/höst 2020 att ske en översyn och byte av hoar i alla tvättstugor. Där det finns behov och möjlighet kommer vanlig tvättho ersättas eller kompletteras med utslagsho för skurvatten. 

## OVK - obligatorisk ventilationskontroll

Enligt plan- och bygglagen skall obligatorisk ventilationskontroll, OVK, utföras regelbundet i alla bostadshus. Det ska ske vart sjätte år för hus med den typ av ventilationssystem vi har, ventilation där frånluftsflödena är fläktstyrda.

I år, 2020, är det dags igen, till hösten kommer detta att ske. 

Det var också länge sedan rensning av ventilationskanaler utfördes. Styrelsen planerar därför att genomföra detta i samband med kontrollen.

## Snörasskydd

Under vintern 2018/19 var det vid flera tillfällen snö och is som riskerade att rasa ner från taket vid husentréer. Detta gäller hus 1 och 3 eftersom taket här lutar så att den lägsta sidan är på husens entrésida. För att detta inte ska hända igen är snörasskydd beställda och ska monteras på hus 1 och 3 under hösten/vintern 2019/20.

## Ny utemöbel

Bilden visar den nya utemöbel som efter lång väntan sattes upp utanför hus 4. (augusti 2019)