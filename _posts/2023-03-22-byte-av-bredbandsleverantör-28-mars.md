---
layout: post
title: Byte av bredbandsleverantör 28 mars
date: 2023-03-22T20:28:54.991Z
teaser: /images/uploads/fjarrkontroller_liten.jpg
---
Som tidigare meddelats byter föreningen bredbandsleverantör från Telenor till Sappa den 28 mars. Igår 21 mars hade vi besök av Sappa, som informerade och svarade på frågor. Här kan du se Sappas presentation:

[Sappa presentation 21 mars](/images/uploads/presentation_Sappa.pdf)

Flera frågor gällde den extender, som ingår för att förbättra nätverkets räckvidd i de större lägenheterna. Observera att extendrarna distribueras via husråden till skillnad från övrig utrustning, som skickas från Sappa direkt. Från Sappa har vi också fått en skiss, som tydliggör hur extendern skall kopplas in. Här finns också QR-koder till installationsanvisningar för routern och extendern.

[Installationsanvisningar router och extender](/images/uploads/installation_router-extender.pdf)

För den som behöver ytterligare hjälp med installationen finns ett VIP-nummer att ringa (se sista sidan i Sappas presentation). Förhoppningsvis finns det också en eller annan granne som kan bistå den som kör fast. 

Sappa har dessutom ett avtal med företaget Hemfixarna, som kan ge service på plats. <https://hemfixarna.se/sappa/>.

Ännu mer om bytet hittar du på sidan Projekt/Byte av bredbandsleverantör.