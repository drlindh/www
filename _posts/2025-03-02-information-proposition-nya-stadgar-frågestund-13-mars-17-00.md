---
layout: post
title: Information proposition nya stadgar - frågestund 13 mars 17:00
date: 2025-03-02T12:14:48.837Z
teaser: /images/uploads/klubba.png
feature: /images/uploads/Anslagstavla feature.jpg
---
Styrelsen har tillsatt en arbetsgrupp för att uppdatera våra stadgar. Detta för att följa ny lagstiftning - men även för att i framtiden kunna tillåta frivilliga kapitaltillskott. Motivet till detta är att i en framtid ha möjlighet att köpa loss marken som föreningens hus står på.

Styrelsen kallar de som är intresserade till informationsmöte den 13 mars kl 17:00 för att svara på frågor i gemensamhetslokalen - framförallt angående tillägget om frivilliga kapitaltillskott - Läs mer om detta på vår hemsida!<!--more-->

# Förslag på nya stadgar

Styrelsen för BRF Doktor Lindh arbetar med nya stadgar som kommer presenteras som en proposition på stämman i maj 2025.

Stadgarna uppdateras för att anpassas till ny lagstiftning. I samband med detta har styrelsen tagit ett helhetsgrepp om stadgarna och använt en mall från Bostadsrätterna. Komplett förslag kommer finnas tillgängligt i samband med att kallelsen till stämman delas ut.

## Tomträttsavgäld

Föreningen betalar tomträttsavgäld till kommunen för marken. Denna uppgår fram till 2029 till 2,114,000 kronor per år. Föreningen blev erbjudna att köpa sin mark för cirka 200,000,000 kronor för ett antal år sedan. Det är troligt att avgälden efter 2029 kommer vara större än idag.

På lång sikt kanske föreningen vill köpa loss marken. För att göra det kommer föreningen behöva ta upp nya lån. Föreningens mark är uppdelad på fyra fastigheter, så det finns möjlighet att köpa en del i taget.

För att finansiera ett sådant köp är det sannolikt nödvändigt att ta in kapital från medlemmar. De föreslagna stadgarna innehåller skrivningar som hanterar detta - utan att införa det om inte en framtida stämma så beslutar. Även om stadgarna godkänns så förändras alltså inte andelsberäkningar om inte ytterligare en stämma beslutar om att medlemmar får möjlighet att göra frivilliga kapitaltillskott.

Viktigt att poängtera här är alltså att kapitaltillskott är frivilliga, och de som i ett sådant scenario väljer att göra det, kan "överta" en del av föreningens lån. I vissa fall kan detta vara förmånligt då man bland annat som privatperson har möjlighet till skatteavdrag för räntekostnader om man finansierar kapitaltillskottet med lån. Kapitaltillskott är även avdragsgillt vid en eventuell försäljning.

[Här finns en räknesnurra för att se hur eventuella framtida frivilliga kapitaltillskott kan påverka årsavgifter för lägenheter i vår förening](https://www.drlindh.se/andelstal.html)
