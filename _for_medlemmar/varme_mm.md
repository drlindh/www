---
layout: page
title: Värme, vatten, el, belysning, balkonger mm
teaser: /images/uploads/stjarnor_linte.png
feature: /images/uploads/stjarna_feature.jpg
---
Om installationer och annan nyttig information om våra hus.

## Värme

Husen värms med fjärrvärme och det är vattenburen värme i lägenheterna. Använd termostaten på elementet för att justera temperaturen. Tänk på att inte ha full värme och sedan öppna fönstret för att det är för varmt.

## El

Föreningen har tecknat el-avtal som gäller alla medlemmar. Medlemmarna betalar därför el via månadsavgiften till föreningen. Avstämning görs varje månad.

## Balkonger

Bostadsrättsinnehavarna har ansvaret för att balkongerna ser prydliga ut.

Grillning på balkongerna är inte tillåten av brandsäkerhetsskäl och av hänsyn till grannarna.

Tobaksrökning skall undvikas på balkongerna.

Blomlådor på balkongräcket skall av säkerhetsskäl placeras på insidan.

Om man har en inglasad balkong får gasolhållare som förvaras på balkongen ha maximal volym 5 liter.

Balkongräckenas glasytor får ej målas. För att få ett enhetligt utseende och fullfölja de arkitektoniska intentionerna bör inte heller glasytorna täckas.

I samband med att balkongerna renoverades 2015-16 erbjöds medlemmarna inglasning, vilken utfördes av företaget Alnova. Om man väljer att skaffa inglasning av balkong vid ett senare tillfälle skall denna ha samma utseende som den som utfördes i samband med balkongarbetena. Föreningen rekommenderar därför att Alnova anlitas. Något nytt bygglov behövs ej, men styrelsen vill att blanketten [”Begäran om tillstånd till ändring i lägenheten”](/images/uploads/2013-02-15_bygglov-brf.pdf) skickas in till styrelsen.

Plisségardiner för inglasning skall ha ljusgrå nyans.

Borrning i balkongtak får inte ske närmare ytterkant än  20 cm och till ett maximalt djup av 4 cm.

Målning av balkongtak får utföras med färg och kulör som skall godkännas av styrelsen. Föreningen accepterar  Alcro Tillit med kulören S 2000-N som färg. Underhåll av målningen är bostadsrättsinnehavarens ansvar.

Eventuell målning av betonggolv är bostadsrättsinnehavarens ansvar.  Typ av färg som rekommenderas är en vattenburen, en komponent polyuretan/akrylat-baserad golvfärg avsedd för målning av betonggolv.

Underhåll av väggpanelen är föreningens ansvar. Väggen är målad med akrylatfärg med kulör NCS S 1502-Y.