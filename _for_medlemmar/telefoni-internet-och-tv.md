---
layout: page
title: Bredband, TV och telefoni
teaser: /images/uploads/Sladdar liten.jpg
feature: /images/uploads/Sladdar feature.jpg
---
Föreningen har ett avtal med Sappa som omfattar bredband och TV. 

Bredbandshastigheten är upp till 1000/1000 Mbit/s. 

För närvarande ingår 19 TV-kanaler i basutbudet. Samtliga kan ses i HD-kvalitet. Vill man ha fler kanaler kan man köpa större kanalpaket. Merkostnaden får medlemmen själv betala. Läs mer på  <https://sappa.se/tv-paket> 

I avtalet ingår en router och en digital TV-box. I de stora hörnlägenheterna på våningsplan 1-7 ingår dessutom en så kallad extender. Denna kan placeras någonstans inne i lägenheten för att förlänga räckvidden på det trådlösa nätverket. Utrustningen hör till lägenheten och skall lämnas kvar vid avflyttning. Som nyinflyttad kan du skapa ett konto hos Sappa på sappa.se/aktivera.

Installationsanvisningar för router och extender hittar du på <https://www.drlindh.se/images/uploads/installation_router-extender.pdf>

Notera att TV-boxen antingen måste kopplas med kabel direkt till routern (i ett av de uttag som är avsedda är TV), alternativt kan man koppla en kabel mellan router och extender, och koppla en kabel från TV-boxen till extendern. Det är inte möjligt att koppla TV:n till extendern om extendern inte har kabelanslutning till routern.

Digitalboxen stöder inte uppspelning av program som redan visats – däremot är det möjligt att koppla in en hårddisk till boxen för att möjliggöra inspelning av program via fjärrkontrollen. Läs mer om denna funktion i boxens manual.

I avtalet ingår också playtjänsten Sappa Play där du kan streama de flesta kanalerna från ditt utbud till mobil, surfplatta eller dator. Första gången du loggar in behöver du registrera ett konto på sappaplay.se eller i appen Sappa Play.

Vill du ha fast telefoni kan du kontakta Sappa på 0770-45 73 47. Fast telefoni kostar 29 kr/mån – en låg samtalskostnad tillkommer.

På sappa.se/kundsupport hittar du svar på vanliga frågor och hjälpguider för alla tjänster.

## Avbrott i telekommunikationen

Vid avbrott i bredbandsanslutningen fungerar ingenting. TV fungerar inte, där kan finnas meddelande om att nätverkskontakt saknas. När bredbandet inte fungerar går det inte att surfa på Internet, det går inte att skicka eller ta emot e-post. Eventuell IP-telefon fungerar inte, det går inte att ringa och det går inte att ta emot samtal. Första åtgärd är då att stänga av strömmen till routern, vänta 30 sek och sedan starta routern igen. Om det fortfarande är problem, kontakta Sappas kundsupport 0770-45 73 47.

## Parabol

Parabol får inte monteras på fasaden, balkongräcket eller på fönsterkarm. Parabol får ställas på balkonggolvet, men ej förankras i golvet. Hela parabolen skall rymmas innanför balkongräcket och, för att minska ev. skaderisker, placeras så lågt som möjligt.