---
layout: page
title: Porttelefon
teaser: /images/uploads/porttelefon.jpeg
feature: /images/uploads/porttelefon.jpeg
---
Porttelefonisystemet kan kopplas till både mobiltelefon, fast telefon samt en fast svarsapparat i lägenheten. 

**[Instruktion för att ansluta svarsapparat till WiFi](https://drlindh.se/i53w.wifi.pdf)**

## Fast telefon

En fast telefon (031-XXX XXX) kan kopplas till porttelefonen. När någon slår in lägenhetsnumret på porttelefonen ringer det då i den vanliga telefonen från 031-3201005, och man kan prata med besökaren. Vill man öppna trycker man på telefonens ”5”a. 

## Mobiltelefon

På samma sätt kan man ange en mobiltelefon (07X-XXX XXXX) och öppna genom att trycka på siffran 5.

## Flera mottagare

Man kan ange flera nummer, om man är fler som bor i lägenheten. Då ringer porttelefonen på alla nummer samtidigt, och den som svarar först kan prata med besökaren och låsa upp dörren. 

## Svarsapparat

Svarsapparaten erbjuder möjlighet att se besökaren via video. Även föreningens brandlarm kopplas till enheten vilket gör att enheten larmar med en ljudsignal om brandlarmet går i trapphuset. Den befintliga ringklockan ansluts också och får en egen ringsignal. Dörren låses upp genom att trycka på den mittersta knappen med en nyckelsymbol.

![](/images/uploads/i53w.png)

### Stör ej

O﻿m man trycker på knappen "Do Not Disturb" på svarsapparaten så kopplas inga samtal fram till enheten (ringklocka och brandlarm fungerar dock fortsatt) - istället kopplas samtalen efter en viss fördröjning till registrerade telefonnummer.

Om man inte har aktiverat Stör Ej och inte svarar (när man till exempel inte är hemma) så kopplas **inte** samtalet vidare till de registrerade telefonnumret - det sker alltså endast om man aktiverat stör ej.

### Installation och kostnad

Svarsapparaten, samt dess installation, är valfri och bekostas av medlemmen själv. Priset om man installerade vid första erbjudandet var 2,400:-. Föreningen lämnar 1 års garanti på svarsapparaten. Svarsapparaten övergår därefter till medlemmens ansvar.

Vill man i efterhand installera en svarsapparat - kontakta styrelsen på kontakt@drlindh.se så går det att ordna till självkostnadspris.

Den svarsapparat som installeras är modellen [i53w från fanvil](https://fanvil.com/products/p5/sipshineiji/20210921/5024.html). Det är säkerligen möjligt att använda andra modeller - men i53w är den som föreningen automatiskt konfigurerar.

### Ändra volym

För att ändra volym på enheten behöver man ansluta sig till enhetens webbinterface, förslagsvis med en dator (eller surfplatta).

Först behöver man ta redan på enhetens IP nummer. Det ser man genom att klicka på "Menu" sedan "Status" då syns bilden nedan, notera IPv4 adressen.

![](/images/uploads/i53w_ip.png)

Öppna en webbläsare på dator eller surfplattan och skriv in IP numret i adressfältet

Logga in med användarnamn admin och lösenord admin

![](/images/uploads/i53w_login.png)

Klicka sedan på Settings till vänster, Media Settings, och Media Settings igen.

![](/images/uploads/i53w_media_settings.png)

Ändra talvolymen vid samtal genom att ändra siffran vid Speakerphone Volume.

Ändra volym för ringsignal och ringklocka genom att ändra siffran vid Speakerphone Ring Volume.

Klicka sedan Apply nedanför för att ändra inställningarna.