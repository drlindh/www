---
layout: page
title: Trivselregler
teaser: /images/uploads/Balkong m barn liten.jpg
feature: /images/uploads/Balkong m barn feature.jpg
---
Våra trivselregler finns för allas trevnad.

### Ljudnivå, fester

Hänsyn till grannar måste man visa. Kl. 22.00 - 07.00 skall därför hög musik och andra störande moment undvikas. 

Fester får man dock ha i rimlig omfattning, men meddela gärna i förväg, t.ex. på anslagstavlor i hiss och/eller entrén, om du planerar en fest.

### Arbete i lägenheten

Arbeten i lägenheten som medför hög ljudnivå, t ex borrning, slipning och spikande, får utföras på följande tider:

* Måndagar – fredagar kl. 8.00-19.00
* Lördagar kl. 9.00-16.00

Söndagar och helgdagar är vilodagar

När det gäller mera omfattande arbeten, t.ex. badrumsrenovering, gäller snävare tider. Dessa meddelas i samband med att styrelsen beviljar tillstånd för renoveringen. 

Det är bra att informera grannarna med ett meddelande på anslagstavlan i entrén och/eller hissen. Informera gärna personligen de närmast berörda.

### Störande utomhusaktiviteter

Ljusa vår- och sommarkvällar lockar till fotbollsspel på lekplatsen och till grillfester. Sådana aktiviteter är tillåtna fram till kl. 22. Därefter stör det de medlemmar som bor med fönster mot lekplatsen/grillplatsen.

### Grillning

Inom området finns två grillplatser, som medlemmarna uppmanas att använda. Den ena är belägen mellan hus 4 och hus 6, den andra på norra sidan av hus 6. Grillning på balkongerna är inte tillåten, eftersom detta dels medför olägenheter för grannarna i form av rök och grillos, dels innebär brandrisk.

### Gemensamma utrymmen

Entré- och våningsplan är inga lekplatser eller förvaringsutrymmen för cyklar, barnvagnar etc. Att förvara saker här utgör en säkerhetsrisk vid t.ex. brand eller annan akut situation.

### Husdjur

Husdjur får inte rastas inom föreningens område.

En lugn och trygg boendemiljö är väsentlig för de boendes trygghet och trivsel i bostadsområdet. Alla boende har en skyldighet att alltid visa hänsyn till sina grannar. Det är därför inte tillåtet att ha hund okopplad inom föreningens uteområde. Detta gäller för alla hundar. 

Trygghet och trivsel innebär också att den boende endast får ha husdjur, om inte grannarna upplever husdjurets beteende som hotfullt eller störande. Detta innebär t.ex. att s.k. kamphundar är förbjudna. Den boende ansvarar också för att besökande gäster uppfyller ovanstående krav.

**Det gäller alltså hundar som**

* har extremt stor kamplust
* blir lätt retade och biter
* bara med svårighet kan förmås att avbryta ett angrepp
* har en benägenhet att rikta sitt kampintresse mot människor och andra hundar

### Rökning

Tobaksrökning skall undvikas på balkonger och i anslutning till bostadshusens entréer. Rökning på lekplats är förbjudet enligt lag.

### Cyklar

Cyklar och elsparkcyklar placeras i cykelrum eller cykelställ.