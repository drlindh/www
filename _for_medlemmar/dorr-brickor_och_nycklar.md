---
layout: page
title: Dörrbrickor och nycklar
teaser: /images/uploads/nycklar liten.jpg
feature: /images/uploads/nycklar feature.jpg
---
Nycklar och dörrbrickor till entréer och gemensamma utrymmen administreras av fastighetsskötarna. Nya bostadsrättsinnehavare ska få nycklar och brickor direkt av säljaren i samband  med överlåtelsen. Dörrbrickan fungerar endast tillsammans med kod. Koden är lika med lägenhetsnumret (det unika Brf-numret) baklänges. Det betyder t.ex. att den som bor i lägenhet 1056 visar brickan och trycker K6501# för att komma in. Vid överlåtelse är det lämpligt att med hjälp av fastighetsskötarna kontrollera att samtliga nycklar och brickor som administreras av föreningen är överlämnade, så att eventuella saknade nycklar eller brickor kan spärras.

Till varje lägenhet hör minst 3 st dörrbrickor. Kompletterande dörrbrickor kan köpas hos fastighetsskötaren för 50 kr/st. Om brickorna förloras ska detta omedelbart anmälas hos fastighetsskötaren, så att dessa kan spärras i låssystemet.

T﻿ill varje lägenhet har dessutom föreningen försett medlemmar med två stycken portnycklar av typ iLOQ5. Dessa nycklar fungerar till portens mekaniska lås, samt i de fall medlemmen valt att byta lägenhetslås till iLOQ, även till lägenhetslåset. Nycklarna fungerar också som dörrbrickor, men då behöver ingen kod anges. Då dessa nycklar har behörighet till nuvarande eller framtida lägenhetslås kan fastighetsskötaren inte ge ut sådana nycklar, utan det hanteras av vår låssmed. För att beställa extra portnycklar, kontakta styrelsen genom Nabo-portalen så skickas beställningen vidare till låssmeden. Kostnaden är i skrivande stund (2022) 380:- per nyckel. Betalning sker direkt till låssmeden, och nyckeln skickas ut eller kan hämtas hos låssmeden.

Anledningen till att det skall gå genom Nabo-portalen är för att beställarens identitet skall vara säkerställd.

<!--F﻿ör att beställa nytt lägenhetslås där de befintliga iLOQ-nycklarna fungerar - gör en intresseanmälan här: \[Lägenhetslås](/for_medlemmar/lägenhetslås)-->

Nycklar till lägenhetsdörren är medlemmens privata. Föreningen har ingen kopia av dem. Föreningen kan inte komma in i lägenheten utan medlemmens vetskap och samtycke.